<div dir="rtl">
 
  # מבוא

התעשייה האווירית לישראל בע"מ: (Israel Aerospace Industries (IAI                                                                          
היא חברה ממשלתית ישראלית אשר מפתחת ומייצרת בעיקר מוצרים  תעופתיים, מערכות חלל, מערכות ביטחוניות וצבאיות  ומוצרי אלקטרוניקה. 
התעשייה האווירית מייצאת את מוצריה למדינות רבות בעולם, והיא נדרשת למכור את המוצר עם תיעוד על כל חלקיו בצורה מדוקדקת מאוד.                                                                                  לכן, לכל מוצר ממוצרי התעשייה האווירית נכתב ספר מפורט אשר מתעד את כל רכיבי המוצר; את מטרתו , מיקומו, אופן תחזוקתו וכו'.                       לשם כך התעשייה האווירית מפעילה מרכז הדרכה ותיעוד – מפעל מהו"ת.                                                                                 
מפעל מהו"ת הוא המרכז הגדול בארץ להפקת פרסומים טכניים, התומכים בכל המערכות הצבאיות והאזרחיות, אותן מספקת החברה ללקוחותיה בכל העולם.                                                                                                                                             
מפעל מהו"ת הוא בעצם בית הידע של התע"א. המפעל מספק ללקוחות החברה ולעובדיה, מגוון של פתרונות מתקדמים בתחומים הבאים: הדרכה, הסמכה, ספרות טכנית, עזרים שיווקיים ומולטימדיה.                                                                                 
מהו"ת מתמחה גם בפרויקטים משולבים של ספרות והדרכה, הנמכרים ללקוחות גדולים מהתעשיות הביטחוניות והאזרחיות, בארץ ובעולם.                                                                                  
הספרות הטכנית כוללת:  תפעול, מערכות נשק, תאור, אחזקה, ספרי טייס וקטלוגים. היא נכתבת על-פי כל התקנים הצבאיים (MIL-SPECS) או האזרחיים  (ATA-10) הנדרשים.                                                                                                                                                                  
הספר עובר שלבים רבים עד הגעתו ללקוח. תהליך זה דורש ניהול מסודר ומבוקר הן מבחינת תאריכים, מאגר מסמכים, אישורי אחראיים,  והן  מבחינת תיאום בין הגורמים שעבדו על המוצר, (מהנדסי האלקטרוניקה, מפתחי התוכנות, עד ליצרני הברגים והשבבים הקטנים ביותר), לבין כותבי הספר. כך, כתיבת הספר תהיה בצורה נכונה וברורה ותמנע תקלות בעתיד וכו'...                                                                                  
השימוש בתוכנה לניהול פרויקטים ישפיע על יעילות העבודה; פישוט התהליכים; שמירה על לוחות הזמנים הנקבעים מראש; שיפור התקשורת בין הגורמים העובדים יחד על פרויקט מסוים; העברת מידע ללקוח בממשק פשוט לגבי קצב התקדמות הפרוייקט, שינויים ועדכונים, קבלת חוות דעתו  ודרישותיו.                                                                                                                                                                  
במהו"ת כ-160 עובדים, עליהם נמנים: מדריכים, מומחי תוכן, כתבים ועורכים טכניים, מעצבים גרפיים, מעצבי תלת-מימד, צלמים ועורכי וידאו. אשר עתידים להשתמש בתוכנה כדי לנהל את הפרויקטים עליהם הם אחראים.

</div>
